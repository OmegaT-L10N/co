<div class="container">

  <h3>Licenza</h3>

  <p>OmegaT hè distribuitu sottu à u cuntrattu di licenza GPL v3.</p>

  <p>In fatti, vole si dì chì vo avete&nbsp;:</p>
  <ul>
    <li>a libertà d’impiegà u prugramma per tuttu scopu,</li>
    <li>a libertà di cambià u prugramma per ch’ellu s’adatteghji à i vostri bisogni,</li>
    <li>a libertà di distribuisce u prugramma à i vostri amichi o vicini, è</li>
    <li>a libertà di distribuisce i cambiamenti chì vo avete fatti.</li>
  </ul>

  <p>Sti quattru punti sò un bellu riassuntu ma pudete dinù leghje a <a
      href="https://sourceforge.net/p/omegat/code/ci/master/tree/release/OmegaT-license.txt">licenza sana</a>.</p>

  <h3>Pulitica di cunfidenzialità</h3>

  <p>OmegaT ùn culletteghja alcuna infurmazione nant’à l’utilizatore è ùn trasmette alcuna infurmazione senza l’accunsentu esplicitu di l’utilizatore.</p>

  <p>L’utilizatori o i so ghjestiunarii di prughjettu ponu definisce in OmegaT d’impiegà servizii in linea. In quellu casu, OmegaT scumparterà l’infurmazione cù i servizii in linea&nbsp;:</p>

  <ul>
    <li>Accessu à i servizii di traduzzione autumatica</li>
    <li>Accessu à i prughjetti di squadra</li>
  </ul>

  <p>OmegaT cuntrolleghja autumaticamente a dispunibilità di e versioni nove nant’à u so servitore di sviluppu senza trasmette alcuna infurmazione di l’utilizatori, è l’utilizatore pò ricusallu in i parametri di e preferenze.</p>

  <p>S’è vo scuprite chì OmegaT cumminicheghja cù un serviziu in linea chì vo ùn avete micca definitu, seria un prublema è vi dumandemu di faccilu sapè.</p>

  <p>I dati à traduce (i.e. i schedarii chì vo traducite) sò accessi per affissà à l’utilizatori u cuntenutu à traduce. </p>

  <p>I dati tradutti sò piazzati in un schedariu chjamatu project_save.tmx chì si trova in u cartulare omegat/ d’ogni prughjettu di traduzzione. Stu schedariu hè cunformu à a specificazione TMX chì hè una norma impiegata da a maiò parte di l’attrezzi di a listessa categuria.</p>

  <p>OmegaT ùn piazza micca in linea a vostra infurmazione (ùn hè micca un pruduttu «&nbsp;basatu nant’à u nivulu&nbsp;»).</p>

  <h3>Canistrelli</h3>

  <p>U nostru situ web impiega solu i canistrelli chì sò propiu richiesti per u so funziunamentu.</p>

</div>